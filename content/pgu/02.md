+++
title = "Git a další funkce v Pythonu"
date = 2024-09-12
draft = false

[extra]
lesson = 2
parent = 'pgu'
+++

## Co jsme probrali

- Divnosti v Pythonu
  - Násobení stringu číslem
    - `3 * 'ahoj' == 'ahojahojahoj'`
  - Escapování
    - String uvozují a zakončují uvozovky. Buďto pár `"` nebo `'`.
    - Pokud bychom chtěli napsat řetězec `"We are the so-called "Vikings" from the north."`, musíme uvozovky kolem slova _Vikings_ tzv. escapenout (říct Pythonu, že tím neuvozujeme nebo neukončujeme řetězec).
    - Použijeme tedy zpětné lomítko `\`, kterým uvozovky escapneme
      - Výsledek tedy bude vypadat takto: `"We are the so-called \"Vikings\" from the north."`
      - Co se musí escapovat? Většinou `"`, `'`, `\` (a ano, zpětné lomítko se musí escapovat, a to `\\`)
- Multi-line stringy (řetězce, které můžeme roztáhnout na více řádků) se uvozují třemi uvozovkami `"""`.
- Funkce `input` bere jeden argument. Říká se mu _prompt_ a
  je to text, který se uživatele "ptá" na to, co má napsat.
- Práce na počítači - Git
  - [Počtení o Gitu](https://naucse.python.cz/course/pyladies/git/basics/)
  - Git je tzv. verzovací systém. Používá se k uchování a
    verzování kódu, tedy k tomu, abychom mohli jednoduše koukat
    na historii kódu, kdo udělal jaké změny, atd.
  - Pokud jej nemáte nainstalovaný, zkuste to přes [Chocolatey](https://chocolatey.org/): `choco install git`.
  - **Pokud nemáte Chocolatey na počítači**, nainstalujte Git klasickým způsobem, odkaz [zde](https://git-scm.com/downloads).
  - Chocolatey je správce balíčků pro Windows, méně práce než pokaždé stahovat instalačku z internetu.
  - Na stránce svého repozitáře si zkopírujte URL přes _Clone with HTTPS_.
  - Naklonujte v příkazovém řádku: `git clone <url>`. Vytvoří se nový adresář, otevřete si jej ve VS Code.
  - Budete muset nastavit jméno a email, které používáte na GitLabu:
    - `git config --global user.name "Jméno Příjmení"`
    - `git config --global user.email "email"`
  - Používali jsme "Source control" tab ve VS Code
    - Nejdříve "stageneme" změněné soubory (tlačítko plus u "Changes", po najetí se zobrazí hint "Stage all changes")
    - Potom napíšeme tzv. "Commit message" - to je zpráva, která se bude ukazovat u našich změn
    - Píše se do políčka nad velkým modrým tlačítkem "Commit"
    - Poté stiskneme "Commit" a "Sync changes"
    - Tím jsme poslali naše změny na GitLab, kde máme náš repozitář
  - Je rozdíl mezi Gitem a GitLabem. Git je nástroj, se kterým se spravují Git repozitáře. GitLab je místo, kde se
    tyto repozitáře dají hostovat na internetu, abychom je mohli sdílet se všemi.

## Úlohy

### Vlajka

Napište program, který vykreslí následující obrázek (samozřejmě, v praxi byste na takovýhle úkol program nepsali, ale aspoň si procvičíte escape-sekvence).

```
._____
|\    \
| \ \\ \
|  \    \
|   """""
`"""""
```

(Převzato od Vojtěcha Horkého, [zdroj](https://alej.alisma.cz/prog1/pg03/Obrazek.html))

### Obdélník

Napište program, který se uživatele zeptá na velikosti stran obdélníku a spočítá obvod, obsah a délku úhlopříčky.

### Koule

Napiště program, který se uživatele zeptá na potřebné údaje o kouli a spočte její povrch a objem.

(Nejspíše budete k výpočtu potřebovat jednu určitou konstantu. Jak ji získat?)

### Teplota

Napiště program, kterému uživatel zadá teplotu. Program vypíše převod mezi stupni Celsia a Fahrenheita, a to oběma směry.

Pokud uživatel zadá `30`, program vypíše:

```
30 C je 86 F
30 F je -1.1 C
```
